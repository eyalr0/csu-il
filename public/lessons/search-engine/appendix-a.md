# ביצוע הפעילות בכיתת מחשבים #

ביצוע הפעילות בכיתת מחשבים מאפשר לקבוצה לבחון בעצמה את החומר שנלמד ולהכניס **היבטים יישומיים בחיפוש מידע באינטרנט**. הקבוצה מתפזרת בכיתת המחשבים ומבצעת את הפעילות בהנחיית המדריך.

### פעילות 1 - הדרך הנכונה לחיפוש מידע (״מידענות״): ###

נכנסים לאתר: http://info.org.il/search_keywords.shtml של המידען חנן כהן, ובו נלמד על ארבעת החוקים המרכזיים לחיפוש נכון במנועי-החיפוש ברשת האינטרנט:

1. לא כותבים את השאלה כמו שהיא, אלא מילות מפתח שעשויות להופיע בתשובה
2. מילות מפתח לא יכילו מילות שאלה, מילות חיבור, אותיות חיבור וסימני פיסוק
3. יותר מילות מפתח – פחות תוצאות חיפוש
4. הבנת הקשר השאלה

• מומלץ לאפשר זמן קצוב לקריאת העמוד הקצר לפני שממשיכים הלאה

### פעילות 2 - חיפוש מתקדם בגוגל: ###

הצגת העמוד לחיפוש מתקדם בגוגל - http://www.google.com/advanced_search

סקירת אפשרויות החיפוש המתקדמות, המאפשרות שליטה על תוצאות החיפוש בהגדרת מילים מסוימות (וקשר בוליאני - AND/OR/NOT), סילוק תוצאות המכילות מילים מוגדרות, מספרים בטווח מוגדר ועוד, צמצום תוצאות לשפה מוגדרת, לאתרים במדינות מסוימות, לאתרים מסוימים, לאזורים מוגדרים בעמודי התוצאה (כותרת, שורת הכתובת - URL), פורמט קבצים מסוים ועוד.

מומלץ לעבור ביחד על מבנה העמוד ולספק דוגמאות למצבים בהם נרצה להשתמש בכל אפשרות.

### פעילות 3 - תחרות "חפש את המטמון": ###

בחלק זה מקיימים תחרות בין המשתתפים, ובה בכל פעם המדריך מבקש תשובה לשאלה אותה הוא רושם על הלוח או מקריא בקול. הראשונים למצוא תשובה לשאלה זוכרים בפרס צנוע, וזוכים לעלות ולתאר את תהליך הגדרת השאילתה לחיפוש שהביאה אותם לתוצאה המהירה.

* המדריך מוזמן להתערב ולהזכיר עקרונות חיפוש שנלמדו בפעילות 1,2 ליישום בהמשך
* מומלץ להציג שאלות אשר תהליך החיפוש שיביא לפתרונן יהיה ברמת קושי עולה – ויצריךמהמשתתפים (בשלב המתקדם) שימוש ברוב הכלים שנלמדו בפעילות.### פעילות 4 - "מבט לעתיד": ###

הצגת מנועי חיפוש מתקדמים –

* המשקפיים של גוגל (אם יש למדריך אייפון/אנדרואיד) 
* חיפוש מבוסס מיקום באפליקציות שונות (b144, גוגל-מפות ב-iOS) 
* חיפוש תוך שימוש בשפה-טבעית ( http://www.wolframalpha.com )