#נספח חידות נוספות

###חידת הנהר

זאב, כבשה וכרוב נמצאים בצד אחד של הנהר.   
איכר צריך להעביר את שלושתם לצד השני של הנהר בסירה שיכולה להכיל רק אחד מהשלושה (ואת האיכר, כמובן).   
אסור לאיכר להשאיר לבד את הזאב עם הכבשה או את הכבשה עם הכרוב:  
אם הזאב יישאר לבד עם הכבשה הוא יטרוף אותה.   
אם הכבשה תישאר לבד עם הכרוב היא תאכל אותו. 

כיצד יחצה האיכר את הנהר, ביחד עם הזאב, הכבשה והכרוב?

####**פתרון**:
* האיכר לוקח עימו את הכבשה, ומעביר אותה לצד השני של הנהר.
* האיכר חוזר לגדה בה השאיר את הזאב ואת הכרוב, ולוקח את הזאב.
* האיכר מעביר את הזאב לצד השני, ולוקח את הכבשה עימו חזרה לגדה המקורית.
* האיכר משאיר את הכבש בצד המקורי ולוקח עימו את הכרוב, ומעביר אותו לצד השני.
* האיכר חוזר לצד המקורי ולוקח את הכבש, ומעביר אותו לצד השני.


###חידת העוגה

יניב מגיע אל המלך ורואה לפניו עוגה עגולה.  
 למלך 8 אורחים אך סכין שלאחר 3 חיתוכים שיבוצעו בעזרתה - תישבר.   
 כיצד נמליץ ליניב לחתוך את העוגה כך בעזרת 3 חתכים (ישרים בלבד) נקבל 8 חתיכות עוגה שוות?
 
####**פתרון**:
נסתכל על העוגה בתלת-מימד:  
נבצע חיתוך אחד מלמעלה למטה.  
נבצע חיתוך שני מימין לשמאל.  
נבצע חיתוך שלישי לרוחב העוגה - כך שארבעת החתיכות שנוצרו עקב החיתוכים הקודמים, יוכפלו לשמונה.


###חידת המנורות

יניב נמצא בחדר עם 3 מתגים. בחדר מקביל לו יש 3 מנורות. יניב לא יכול לראות את החדר המקביל - אין חלון בין החדרים, אין לו גם ראיית רנטגן. כל מתג מפעיל אחת מהמנורות. המטרה של יניב היא לבדוק איזה מתג מפעיל איזו מנורה, וכל זאת באמצעות בדיקה אחת בלבד של מצב המנורות! כלומר - יניב מתחיל את ה״משחק״ בחדר המתגים, עובר אחר כך לחדר המנורות, ובסוף צריך לקבוע איזה מתג שייך לאיזו מנורה. 


####**פתרון**:
יניב מדליק את המתג הימני ביותר, מחכה קצת, ואז מכבה. 
יניב מדליק את המתג השני (האמצעי) ואז עובר לחדר המנורות.   
המנורה שחמה קצת היא של המתג הראשון, המנורה שדולקת היא של המתג השני והמנורה השלישית היא של המתג השלישי. 