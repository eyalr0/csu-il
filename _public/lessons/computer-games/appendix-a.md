# כרטיסיות היסטורית משחקי המחשב

לפני הדפסת הכרטיסיות, מחק את השנים שבסוף כל פיסקה.
 ניתן גם להדביק עליהן מדבקה ולחשוף אותן בסוף המשימה.
  שים לב לסדר האירועים!
---
האינטראקציה המשחקית הראשונה בין מחשב לאדם נולדה כששני סטודנטים יצרו ממסך התצוגה העגול של המכ"ם, הדמיה של שיגור טילים.
`1947`

---

משחק "איקס-עיגול" הומצא והיה למשחק המחשב הראשון שכלל גרפיקה, וכמו כן נחשב למשחק המחשב הראשון אי-פעם.
`1952`

---

כדי להדגים כיצד עובד המחשב לקהל שפקד את מעבדתו בסיורים, פיתח מדען למחקר גרעיני אלגוריתם של משחק טניס לשני שחקנים. אטרקציה זו נחלה הצלחה מיידית!
`1958`

---

את משחק "מלחמת החלל!" המציא מתכנת במכון הטכנולוגי במסצ'וסטס כדי לבחון את המחשב החדשני בעל המקלדת והמסך 1-PDP . למשחק הוא צירף פיתוח חדשני - קופסת שליטה (ג'ויסטיק) שהורכבה מחלקי טלפון.
`1962`

---

במקביל ליצירת משחקי מחשב, פיתח מהנדס בחברת אלקטרוניקה את קונסולת המשחק הראשונה לטלוויזיה (משחק וידאו), ועימה את המשחק "שועלים וכלבי ציד". חיבור הקונסולה לטלוויזיה אפשר לשחק משחקי מחשב על מסך הטלוויזיה וזו זכתה להצלחה רבה.
`1972`

---

סטודנט למחשבים באוניברסיטת סטנפורד פיתח את מכונת המשחק הראשונה על ידי חיבור המשחק לצג טלוויזיה ואריזת השניים בתיבה בעיצוב עתידני, המופעלת במטבעות. בכך יצר את
הדגם הראשון למכונות המשחק.
`1971`
---

לאור הצלחת מכונות המשחק בברים, באולמות הבאולינג ובמועדונים, החלה חברת אטארי לשווק גרסאות ביתיות (למשל של המשחק "פונג"), והיא זכתה להצלחה מסחררת.
`1972`

---
 בעקבות הצלחת קונסולות המשחק הביתיות, פותחה קונסולת המשחק הראשונה ובה מחסניות להחלפת משחקים, והיא סימנה את ראשית הפרדת החומרה מהתוכנה.
`1975`
---

מספר חברות יפניות נכנסו לעולם משחקי המחשב, בין היתר באמצעות משחקים דוגמת "פולשי החלל" ו"פק-מן". שני המשחקים הפכו ללהיט מסחרי ופק-מן אף הפך לאייקון תרבותי של התקופה.
`1978`
---
שיפור ניכר ביכולותיו הגרפיות והפיכתו של המחשב האישי לזול ונגיש יותר לקהל הרחב הובילו לפיתוח מאסיבי של משחקי מחשב רבים. המשחק הראשון שפותח למחשב הביתי אשר שילב גרפיקה וטקסט נקרא Mystery House והוא גם משחק ה"קווסט" הראשון.
`1980`

---

המשחק "קרטקה" (בו השחקן משחק גיבור הנלחם ברעים) יצא לאור ונחל הצלחה רבה. במקביל פותחו גם משחקי אסטרטגיה וסימולציה כמו SimCity שכללו גרפיקה לפרטי פרטים. פיתוח הגרפיקה, והמצאת העכבר נתנו דחיפה נוספת להצלחתם של משחקי המחשב האישי.
`1984`
---
נוצר קשר ראשוני בין הקולנוע למשחקי המחשב. בעקבות הסרט "טרון" (המתאר אדם הנשאב לתוך מחשב), יצאו משחקי מחשב רבים. משחקי מחשב המבוססים על סרטים אפשרו לראשונה לשחקנים לתפוס פיקוד כגיבורי עלילה והמושג "מציאות מדומה" החל להתגבש.
`1982`
---
התפתחויות במשחקים למחשב האישי ותפוצתו הרבה גרמה לירידה בהתעניינות בקונסולות ובמכונות המשחק, לצניחה חדה ברווחים, ולסגירת אולמות משחק רבים.
`1983`
---

חברת "נינטנדו" היפנית עוררה את שוק קונסולות המשחק מחדש כאשר יצרה את קונסולת "נינטנדו" אשר התבססה על מעבד חזק יותר מבעבר שאפשר גרפיקה טובה יותר ותגובה מהירה יותר לפקודות השחקן. כך משחק הנינטנדו "האחים סופר מריו", הפך להצלחה מסחררת.
`1985`
---

התפתחויות טכנולוגיות נוספות אפשרו לייצר קונסולות משחק קטנות וניידות כמו גיים-בוי, שפעלו על בטריות וכללו מסך וכך אפשרו לשחקנים לשחק בהם בכל מקום.
`1989`
---
￼￼￼￼￼￼￼￼￼￼￼￼￼￼￼￼￼
שכלולים בתחום הגרפיקה, הסאונד ומערכות ההפעלה, אפשרו מרחב פעולה יצירתי גדול יותר
למפתחי המשחקים והעלייה במספר בעלי המחשבים האישיים הפכה את פיתוחם לכדאי יותר כלכלית. לכן גדל היקף התקציב של פיתוח המשחקים, והם עברו לגורם מרכזי בתרבות.
`שנות ה- 90`
---

פיתוח משחקי מחשב הפך להפקה מורכבת של חברות העוסקות בפיתוח משחקים בלבד, והמערבות תחומים רבים ואנשי מקצוע שונים כמו מתכנתים, ציירים, טכנאי סאונד, אנימטורים, במאים, כותבי תסריטים ואף שחקנים.
`שנות ה- 90`
---
קרנם של משחקי פעולה כדוגמת "דום" עלה בשל שיכלול מנועים גרפים. משחקי אסטרטגיה בזמן
אמת כמו המשחק Command & Conquer, בו השחקן בונה צבא ומתכנן מהלכים אסטרטגיים, פרצו את הדרך למשחקים מז'אנר האסטרטגיה שהפך להיות פופולארי.
`שנות ה- 90`
---
חברת סוני הוציאה לחנויות את קונסולת המשחק – סוני פלייסטיישן, והיא הפכה לשליטה הבלתי מעורערת של עולם קונסולות המשחק. עד 2002 מכרה סוני כ-90 מיליון יחידות פלייסטיישן.
`1995`

---
עם שיפור הטכנולוגיה, השתפרה יכולתו הוויזואלית של המשחק, ומורכבותו. משחקי המחשב
חוברו לרשת האינטרנט, וכך התאפשרה חווית משחק חברתית וקהילתית בזמן אמת. משחקים כמו "וורלד אוף וורקראפט" מבוססים על קהילה של מיליוני שחקנים המשחקים און ליין.
`2004`

---
פותחה ברשת סימולציה לעולם האמיתי שבו אנו חיים, ושמה "סקונד לייף". ההדמיה היא משחק תפקידים חובק עולם בגרפיקה תלת-ממדית, ובה לכל שחקן יש דמות, ובעזרתה הוא יוצר אינטראקציות עם דמויות אחרות ומשתתף במגוון פעילויות.
`2003`
---

שימוש בכרטיסי מסך משוכללים ובעלי עוצמה רבה יצר מושגים חדשים בתחום הגרפיקה. התפתחות זו איפשרה תכנות אובייקטים המופיעים במשחקי המחשב כך שיפעלו על פי חוקים דומים לאלה הקיימים במציאות (למשל זרימת נחל לפי חוקי זרימת נוזלים).
`שנות ה- 2000`

---

דמויות במשחק (אויבות או ידידות) מופעלות על ידי המחשב בהתאם לפעולת השחקן ולא לפי כללים קבועים מראש (אינטליגנציה מלאכותית). הדמויות לומדות מהשחקן ומלמדות אותו, בוגדות ונאמנות, וככלל מתפתחות ופועלות בהתאם להתנהגות השחקן.
`שנות ה- 2000`
---

נינטנדו פיתחה את קונסולת המשחק Wii במטרה לפנות לאנשים שאינם משחקים קבועים בקונסולות המשחק המתקדמות. כתגובה הוציאה מיקרוסופט את "קינקט". לקונסולות אלה חיישני תנועה וכך תנועות השחקן מתורגמות לדמות שבמסך הטלוויזיה.
`2006 ו- 2010`

---

עם הופעת הטלפונים החכמים (המרכזי שבהם iPhone של חברת אפל)
והטאבלטים (לדוגמא iPad), החלו חברות קטנות לפתח משחקים שונים למכשירים אלו. משחקים כמו "אנגרי בירדס" ו"פרוט נינג'ה" המבוססים על פשטות, צברו פופולאריות רבה ונעשו לאייקוני תרבות.
`2007`
